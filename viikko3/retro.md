Start, Stop, Continue, More of, Less of Wheel -retrospektiivitekniikassa käytetään noin 10-25 minuuttia (ryhmän koosta riippuen) ryhmässä pohtien projektin sen hetkistä tilaa. Konkreettisesti otetaan esiin asioita mitä pitäisi aloittaa, mitkä jätetään pois, mitä jatketaan, mitä tehdään enemmän ja mitä vähemmän. Keskitetään pohdinta osa-alueisiin joiden perusteella voidaan nähdä missä vaiheessa ollaan ja mitä voisi työstää seuraavaksi. 

Glad, Sad, Mad tekniikassa keskitytään edellisessä sprintissä heränneisiin tunteisiin. Jokainen saa pohtia edellistä sprinttiä ja kirjoittaa ylös yksittäisiä ajatuksia ja huomioita. Jäsenet esittelevät pohdintansa muille, jonka jälkeen ne jaetaan kolmeen kategoriaan: asioihin jotka tekevät iloiseksi, surulliseksi ja vihaiseksi. Samassa kategoriassa olevia ajatuksia voi myös ryhmitellä, jos ne käsittelevät samaa asiaa. Tämän jälkeen kaikki saavat äänestää mistä aiheista keskustellaan ensimmäisenä ja jatketaan samoin myös seuraaviin aiheisiin kunnes aika päättyy (noin 60min koko retrospektiivi) tai aiheet loppuvat.
